---
title: رعایت نکات ایمنی قبل از وقوع زلزله
author: farhadeidi
layout: post
permalink: /id/4
thumbnail: /wp-content/uploads/2013/02/earthquake-04.jpg
Post_Cover:
  - http://emdadna.dev/wp-content/uploads/2013/02/earthquake-06.jpg
categories:
  - زلزله
tags:
  - زلزله
  - پیشگیری
excerpt: از آنجا که زلزله خبر نمی دهد، باید پیش از وقوع آن، تدابیر ایمنی خاص و مهمی به شرح زیر اندیشیده شود. اجرای دستور العملهای نحوه قطع جریان آب، برق، گاز و سایر امکانات خدماتی در منزل. گاز . معمولاً شیر اصلی گاز بر روی لوله ورودی و پس از کنتور، نصب می‌شود و

---
از آنجا که زلزله خبر نمی دهد، باید پیش از وقوع آن، تدابیر ایمنی خاص و مهمی به شرح زیر اندیشیده شود :

  1. اجرای دستور العملهای نحوه قطع جریان آب، برق، گاز و سایر امکانات خدماتی در منزل:
      1. گاز : معمولاً شیر اصلی گاز بر روی لوله ورودی و پس از کنتور، نصب می‌شود و دسته آن به رنگ قرمز یا نارنجی است.
      2. برق : فیوز اصلی برق در طبقه همکف یا زیرزمین و در زیر کنتور قرار دارد. در صورتی که در مجتمعهای آپارتمانی زندگی می‌کنید، محل فیوز برق خانه خود را به نام خود مشخص کنید.
      3. آب : شیر اصلی ورود آب به منزل در همان محلی است که لوله آب وارد خانه می‌شود، این شیر، جنب کنتور اصلی قرار دارد.
  2. مکانی را انتخاب کنید که همه اعضای خانواده بعد از وقوع زمین لرزه، در آنجا جمع شوند.
  3. یک یا چند نقطه امن را در هر اتاق انتخاب کنید تا در مواقع ضروری بتوانید به آن نقطه پناه ببرید.
  4. نقاط امن محل کار و سکونت خود را بر روی نقشه ای مشخص کنید و آن را در اختیار نزدیکان خود قرار دهید.
  5. تمرینهای دوره ای نجات از خطرهای زمین لرزه را که در مدارس و از طریق رسانه ها آموزش داده می‌شود، انجام دهید و این برنامه را هر چند وقت یکبار، تکرار کنید.
  6. دوره کمکهای اولیه به ویژه آموزش احیای قلبی و ریوی را از طریق هلال احمر شهر خود و یا سایر مراجع ذیصلاح بیاموزید.
  7. از استحکام و مقاومت ساختمانهای قدیمی در برابر زمین لرزه مطمئن شوید.
  8. در ساختن بناهای جدید، اصول و مقررات ایمنی و مقاومت ساختمان در برابر زلزله را به دقت رعایت کنید.
  9. محل خواب شما نباید در کنار پنجره، زیر لوستر، تابلو، آینه و سایر اشیای شکننده و آویزان باشد.
 10. راهروها و خروجیهای منزل، را بررسی کنید و وسایلی را که ممکن است بعد از وقوع زلزله سد راه شوند از آن مکانها دور کنید.
 11. وسایل سنگینی را که هنگام وقوع زلزله ممکن است سقوط کنند؛ مانند کتابها، گلدانهای آویز و لوسترها، را در محل خود محکم کنید.
 12. اشیای بزرگ و سنگین را در قفسه های پایین تر قرار دهید و قفسه ها را محکم به دیوار متصل کنید.
 13. اشیایی را که در قسمت خارجی ساختمان قرار دارند؛ مانند کولر، گلدانهای پشت پنجره و ظروف مواد غذایی در جای مناسبی قرار دهید و یا در جای خود ثابت کنید.
 14. شیروانی و کلاهک دودکشهای بخاری را که در زمان وقوع زلزله ممکن است سقوط کنند، بازرسی کنید.
 15. ذخیره آب و غذا (ترجیحاً به صورت کنسرو) به اندازه مصرف سه روز آماده کنید. در صورتی که این ذخایر به صورت کنسرو نباشند، باید هر دو هفته یکبار، آنها را تجدید کرد تا فاسد نشوند.
 16. همواره کیف امداد و نجات هلال احمر را در منزل، آماده داشته باشید.
 17. مواد شیمیایی سمّی و خطرناک را در ظرف پلاستیکی مطمئن و در پایین ترین قسمت گنجه ها و دور از دسترس کودکان قرار دهید.
 18. حتماً برای جلوگیری از حوادث ناشی از زلزله، یک کپسول آتش نشانی در منزل داشته باشید و حتی الامکان آن را در آشپزخانه قرار دهید. همچنین نحوه استفاده از آن را بیاموزید و به کلیه اعضای خانواده نیز آموزش دهید.
 19. نزدیکترین محلهای امدادرسانی مانند جمعیت هلال احمر، راهداری، درمانگاه، آتش نشانی و قرارگاه نیروی انتظامی را که در هنگام حادثه می توانند به شما کمک کنند، شناسایی کنید.
 20. از مهندس طراح ساختمان جهت بررسی ساختمان دعوت به عمل آورید و درباره چگونگی راههای مراقبت از خانه با او مشورت کنید.
