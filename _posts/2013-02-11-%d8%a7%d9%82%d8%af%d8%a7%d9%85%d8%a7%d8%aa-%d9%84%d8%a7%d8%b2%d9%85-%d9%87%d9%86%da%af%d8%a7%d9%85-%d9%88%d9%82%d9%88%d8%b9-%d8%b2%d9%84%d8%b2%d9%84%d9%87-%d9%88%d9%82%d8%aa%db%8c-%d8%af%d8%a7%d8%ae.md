---
title: اقدامات لازم هنگام وقوع زلزله وقتی داخل ساختمان هستید
author: farhadeidi
layout: post
permalink: /id/45
thumbnail: /wp-content/uploads/2013/02/earthquake-in-building.jpg
Post_Cover:
  - http://emdadna.dev/wp-content/uploads/2013/02/earthquake-09.jpg
categories:
  - زلزله

excerpt: آرامش خود را حفظ کنید و دیگران را نیز به آرامش فراخوانید. برای مقابله با خطرهای ناشی از پس لرزه احتمالی، آماده باشید. برای پیشگیری از وقوع آتش سوزی، جریان برق را قطع کنید و شیر گاز را ببندید. اگر شیر گاز شکسته است و بستن آن امکان پذیر نیست، به سرعت محل را ترک

---
  1. آرامش خود را حفظ کنید و دیگران را نیز به آرامش فراخوانید.
  2. برای مقابله با خطرهای ناشی از پس لرزه احتمالی، آماده باشید.
  3. برای پیشگیری از وقوع آتش سوزی، جریان برق را قطع کنید و شیر گاز را ببندید. اگر شیر گاز شکسته است و بستن آن امکان پذیر نیست، به سرعت محل را ترک کنید.
  4. اگر آب هنوز در لوله ها جریان دارد، چندین ظرف آب ذخیره کنید و شیر را ببندید. در صورتی که جریان آب قطع شده است، برای تهیه آب ضروری، از قالبهای یخ درون یخچال و منبع آب استفاده کنید.
  5. در محلهایی که بوی گاز استشمام می‌شود از روشن کردن کبریت، فندک، سیگار و چراغ، خودداری کنید.
  6. اگر آتش سوزی در داخل ساختمان رخ داده است، فوراً برای جلوگیری از سرایت آن به سایر مناطق، آتش را مهار کنید. اگر آتش سوزی تا حد زیادی گسترش یافته است، محل را ترک کنید.
  7. برای نجات مجروحان و زیر آوارماندگان، به خصوص افراد آسیب پذیر نظیر کودکان، سالمندان، معلولان و بیمارانی که در همسایگی شما هستید، بشتابید.
  8. افرادی را که به شدت مصدوم شده اند، حرکت ندهید، مگر آنکه خطر خفگی، آنها را تهدید کند.
  9. رادیوی خود را روشن بگذارید تا از آخرین اخبار و دستورالعملها مطلع شوید.
 10. از تلفن، جز در مواقع ضروری استفاده نکنید. اشغال نبودن تلفن به کسانی که از حادثه نجات یافته اند امکان می دهد که با شما تماس بگیرند و شما را راهنمایی کنند.
 11. از مصرف مواد خوراکی آلوده و یا موادی که در معرض شیشه های شکسته قرار گرفته اند خودداری کنید.
 12. منزل را بازدید کنید تا از خرابیهای مخفی، مطلع شوید.
 13. اگر بوی گاز به مشامتان می رسد، کلید برق را نزنید و از وسایل برقی به هیچ وجه استفاده نکنید. به سرعت شیر اصلی گاز را ببندید و در صورت امکان، درها و پنجره ها را باز کنید.
 14. تا حد امکان برای پیدا کردن مکانهای نشت گاز و نقاطی که در معرض خطر آتش سوزی هستند از چراغ قوه استفاده کنید.
 15. در ساعتهای اولیه بعد از سانحه، از غذاهای کنسروی استفاده کنید و از روشن کردن وسایل پخت و پز غذا خوددای کنید. در صورت ضرورت به کارگیری این وسایل، سعی کنید از گاز سفری و یا منقل ذغالی در خارج از خانه استفاده کنید.
 16. درب کمدها و قفسه ها را، در مواقع ضروری، با احتیاط باز کنید و مراقب سقوط اشیاء باشید.
 17. از شایعه پراکنی پرهیز کنید.