---
title: رعایت نکات ایمنی قبل از وقوع آتش‌سوزی
author: farhadeidi
layout: post
permalink: /id/66
thumbnail: /wp-content/uploads/2013/02/fire-thumb-04.jpg
Post_Cover:
  - http://emdadna.dev/wp-content/uploads/2013/02/fire-04.jpg
categories:
  - آتش‌سوزی
---
  1. اصل دوری مواد قابل اشتعال از وسایل آتش زا را در تمام تأسیسات و مکانهای مسکونی و حتی معابر عمومی، رعایت کنید.
  2. در ساختمانها، درهای خروج اضطراری پیش بینی کنید و وسایل اطفای حریق را کنترل کنید.
  3. حداقل دو راه برای خروج اضطراری از ساختمان تعیین کنید.
  4. مکانی را در خارج از خانه تعیین کنید تا بعد از گریز، یکدیگر را در آنجا بیابید.
  5. برنامه خروج اضطراری و گریز از آتش را حداقل دوبار در سال تمرین کنید.
  6. حتماً، هنگام خروج از محل، شیر اصلی ورودی گاز به ساختمان را ببندید.
  7. برای باخبر شدن از آتش سوزی احتمالی، از آشکارگرها (دود، حرارت یا شعله) استفاده کنید و نسبت به نصب آن در منزل، دقت لازم را به عمل آورید.
  8. کپسول آتش نشانی مناسبی در منزل داشته باشید و در مورد نحوه ی استفاده از آن، آموزش ببینید و به اعضای خانواده نیز آموزش دهید.
  9. از انباشتن مواد آتش زا، به ویژه در نزدیکی منابع حرارتی، خودداری کنید.
 10. از نگهداری مایعات و گازهای قابل اشتعال در منزل خودداری کنید. در صورت لزوم این مواد را در ظروف خاص خارج از ساختمان قرار دهید.
 11. وسایل برقی و اتصالات آنها را به دقت کنترل کنید تا از استاندارد بودن آنها مطمئن شوید.
 12. به محض مشاهده سیمهای لخت، آنها را ترمیم کنید.
 13. در این باره با هم بحث و تمرین کنید که چگونه در هنگام آتش سوزی منزل را ترک خواهید کرد و در صورت لزوم چگونه از دیگران کمک می گیرید و یا به آتش نشانی خبر می دهید.